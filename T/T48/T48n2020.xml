<?xml version="1.0" encoding="UTF-8"?>
<?xml-model href="https://raw.githubusercontent.com/cbeta-org/xml-p5/master/schema/cbeta-p5.rnc" type="application/relax-ng-compact-syntax"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="T48n2020">
<teiHeader>
	<fileDesc>
		<titleStmt>
			<title level="s">Taishō Tripiṭaka</title>
			<title level="s" xml:lang="zh-Hant">大正新脩大藏經</title>
			<title level="m" xml:lang="zh-Hant">高麗國普照禪師修心訣</title>
			<title>Taishō Tripiṭaka, Electronic version, No. 2020 高麗國普照禪師修心訣</title>
			<title xml:lang="zh-Hant">大正新脩大藏經數位版, No. 2020 高麗國普照禪師修心訣</title>
			<author>高麗 知訥撰</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
		<editionStmt>
			<edition>XML TEI P5</edition>
			<respStmt xml:id="resp1"><resp>corrections</resp><name>CBETA</name></respStmt>
			<respStmt xml:id="resp2"><resp>corrections</resp><name>Taisho</name></respStmt>
			<respStmt xml:id="resp3"><resp>corrections</resp><name>CBETA.maha</name></respStmt>
			<respStmt xml:id="resp4"><resp>corrections</resp><name>CBETA.poyung</name></respStmt>
		</editionStmt>
		<extent>1卷</extent>
		<publicationStmt>
			<idno type="CBETA">
				<idno type="canon">T</idno>.<idno type="vol">48</idno>.<idno type="no">2020</idno>
			</idno>
			<distributor>
				<name>財團法人佛教電子佛典基金會 (CBETA)</name>
				<address>
					<addrLine><email>service@cbeta.org</email></addrLine>
				</address>
			</distributor>
			<availability>
				<p>Available for non-commercial use when distributed with this header intact.</p>
			</availability>
			<date>2025-01-30 01:37:50 +0800</date>
		</publicationStmt>
		<sourceDesc>
			<bibl>大正新脩大藏經</bibl>
		</sourceDesc>
	</fileDesc>
	<encodingDesc>
		<projectDesc>
			<p xml:lang="en" cb:type="ly">Text as provided by Mr. Hsiao Chen-Kuo, Text as provided by Electronic Buddhadharma Society (EBS), Text as provided by Anonymous from USA, Punctuated text as provided by Linden</p>
			<p xml:lang="zh-Hant" cb:type="ly">蕭鎮國大德提供，佛教電腦資訊庫功德會提供，北美某大德提供，Linden 提供新式標點</p>
		</projectDesc>
		<editorialDecl>
			<punctuation resp="#resp1"><p>新式標點</p></punctuation>
		</editorialDecl>
		<tagsDecl>
			<namespace name="http://www.tei-c.org/ns/1.0">
				<tagUsage gi="rdg">
					<listWit>
						<witness xml:id="wit.cbeta">【CB】</witness>
						<witness xml:id="wit.orig">【大】</witness>
					</listWit>
				</tagUsage>
			</namespace>
		</tagsDecl>
		</encodingDesc>
	<profileDesc>
		<langUsage>
			<language ident="en">English</language>
			<language ident="zh-Hant">Chinese (Traditional)</language>
		</langUsage>
	</profileDesc>
	<revisionDesc>
		<change when="2013-05-20">
			<name>CW</name><name>Ray Chou 周邦信</name>P4 to P5 conversion by p4top5a.py, intended for publication
		</change>
		<change when="2000-09-14T11:10:39">
			CW (ed.) Created initial TEI XML version with BASICX.BAT (00/01/24)
		</change>
	</revisionDesc>
</teiHeader>
<text><body>
<milestone n="1" unit="juan"/>
<lb n="1005c16" ed="T"/>
<lb n="1005c17" ed="T"/>
<lb n="1005c18" ed="T"/><cb:docNumber>No. 2020</cb:docNumber>
<lb n="1005c19" ed="T"/><cb:juan n="001" fun="open"><cb:mulu n="1" type="卷"></cb:mulu><cb:jhead><anchor xml:id="nkr_note_orig_1005001" n="1005001"/>高麗國普照禪師修心訣</cb:jhead></cb:juan>
<lb n="1005c20" ed="T"/>
<lb n="1005c21" ed="T"/><cb:div type="jing"><p xml:id="pT48p1005c2101">三界熱惱，猶如火宅。其忍淹留，甘受長苦。欲
<lb n="1005c22" ed="T"/>免輪迴，莫若求佛。若欲求佛，佛即是心。心何
<lb n="1005c23" ed="T"/>遠覓，不離身中。色身是假，有生有滅。真心如
<lb n="1005c24" ed="T"/>空，不斷不變。故云：百骸潰散，歸火歸風。一物
<lb n="1005c25" ed="T"/>長靈，蓋天蓋地。</p><p xml:id="pT48p1005c2507" cb:place="inline">嗟夫！今之人，迷來久矣，不識
<lb n="1005c26" ed="T"/>自心是真佛，不識自性是真法。欲求法而遠
<lb n="1005c27" ed="T"/>推諸聖，欲求佛而不觀己心。若言心外有佛，
<lb n="1005c28" ed="T"/>性外有法，堅執此情，欲求佛道者，縱經塵劫，燒
<lb n="1005c29" ed="T"/>身鍊臂，敲骨出髓，刺血寫經，長坐不臥，一食
<pb n="1006a" ed="T" xml:id="T48.2020.1006a"/>
<lb n="1006a01" ed="T"/>卯齋，乃至轉讀一大藏教，修種種苦行，如蒸
<lb n="1006a02" ed="T"/>沙作飯，只益自勞。爾但識自心，恒沙法門，無
<lb n="1006a03" ed="T"/>量妙義，不求而得。故世尊云：「普觀一切眾
<lb n="1006a04" ed="T"/>生，具有如來智慧德相。」又云：「一切眾生，種種
<lb n="1006a05" ed="T"/>幻化，皆生如來圓覺妙心。」是知離此心外，無
<lb n="1006a06" ed="T"/>佛可成。過去諸如來，只是明心底人；現在諸
<lb n="1006a07" ed="T"/>賢聖，亦是修心底人；未來修學人，當依如是
<lb n="1006a08" ed="T"/>法。願諸修道之人，切莫外求，心性無染，本自
<lb n="1006a09" ed="T"/>圓成。但離妄緣，即如如佛。</p><p xml:id="pT48p1006a0911" cb:place="inline">問：「若言佛性現在
<lb n="1006a10" ed="T"/>此身，既在身中，不離凡夫，因何我今不見佛
<lb n="1006a11" ed="T"/>性？更為消釋，悉令開悟。」</p><p xml:id="pT48p1006a1110" cb:place="inline">答：「在汝身中，汝自不
<lb n="1006a12" ed="T"/>見。汝於十二時中，知飢知渴，知寒知熱，或瞋
<lb n="1006a13" ed="T"/>或喜，竟是何物？且色身是地、水、火、風四緣所
<lb n="1006a14" ed="T"/>集，其質頑而無情，豈能見聞覺知？能見聞覺
<lb n="1006a15" ed="T"/>知者，必是汝佛性。故臨際云：『四大不解說法
<lb n="1006a16" ed="T"/>聽法，虛空不解說法聽法，只汝目前歷歷孤
<lb n="1006a17" ed="T"/>明勿形段者，始解說法聽法。』所謂勿形段者，
<lb n="1006a18" ed="T"/>是諸佛之法印，亦是汝本來心也。則佛性現
<lb n="1006a19" ed="T"/>在汝身，何假外求？汝若不信，略舉古聖入道
<lb n="1006a20" ed="T"/>因緣，令汝除疑，汝須諦信。</p><p xml:id="pT48p1006a2011" cb:place="inline">「昔異見王問婆羅
<lb n="1006a21" ed="T"/>提尊者曰：『何者是佛？』尊者曰：『見性是佛。』王
<lb n="1006a22" ed="T"/>曰：『師見性否？』尊者曰：『我見佛性。』王曰：『性
<lb n="1006a23" ed="T"/>在何處？』尊者曰：『性在作用。』王曰：『是何作用？
<lb n="1006a24" ed="T"/>今不見。』尊者曰：『今見作用，王自不見。』王曰：『於
<lb n="1006a25" ed="T"/>我有否？』尊者曰：『王若作用，無有不是；王若不
<lb n="1006a26" ed="T"/>用，體亦難見。』王曰：『若當用時幾處出現？』尊者
<lb n="1006a27" ed="T"/>曰：『若出現時，當有其八。』王曰：『其八出現，當為
<lb n="1006a28" ed="T"/>我說。』尊者曰：『在胎曰身，處世曰人，在眼曰
<lb n="1006a29" ed="T"/>見，在耳曰聞。在鼻辨香，在舌談論，在手執
<pb n="1006b" ed="T" xml:id="T48.2020.1006b"/>
<lb n="1006b01" ed="T"/>捉，在足運奔。遍現俱該沙界，收攝在一微塵。
<lb n="1006b02" ed="T"/>識者知是佛性，不識者喚作精魂。』王聞，心即
<lb n="1006b03" ed="T"/>開悟。</p><p xml:id="pT48p1006b0303" cb:place="inline">「又僧問歸宗和尚：『如何是佛？』宗云：『我
<lb n="1006b04" ed="T"/>今向汝道，恐汝不信。』僧云：『和尚誠言，焉敢不
<lb n="1006b05" ed="T"/>信。』師云：『即汝是。』僧云：『如何保任？』師云：『一翳
<lb n="1006b06" ed="T"/>在眼，空華亂墜。』其僧言下有省。</p><p xml:id="pT48p1006b0613" cb:place="inline">「上來所舉，古
<lb n="1006b07" ed="T"/>聖入道因緣，明白簡易，不妨省力。因此公案，
<lb n="1006b08" ed="T"/>若有信解處，即與古聖把手共行。」</p><p xml:id="pT48p1006b0814" cb:place="inline">問：「汝言見
<lb n="1006b09" ed="T"/>性，若真見性，即是聖人，應現神通變化，與人
<lb n="1006b10" ed="T"/>有殊。何故今時修心之輩，無有一人發現神
<lb n="1006b11" ed="T"/>通變化耶？」</p><p xml:id="pT48p1006b1105" cb:place="inline">答：「汝不得輕發狂言，不分邪正，是
<lb n="1006b12" ed="T"/>為迷倒之人。今時學道之人，口談真理，心生
<lb n="1006b13" ed="T"/>退屈，返墮無分之失者，皆汝所疑。學道而不
<lb n="1006b14" ed="T"/>知先後，說理而不分本末者，是名邪見，不名
<lb n="1006b15" ed="T"/>修學。非唯自誤，兼亦誤他，其可不慎歟！</p><p xml:id="pT48p1006b1516" cb:place="inline">「夫入
<lb n="1006b16" ed="T"/>道多門，以要言之，不出頓悟、漸修兩門耳。雖
<lb n="1006b17" ed="T"/>曰頓悟頓修，是最上根機得入也。若推過去，
<lb n="1006b18" ed="T"/>已是多生，依悟而修，漸熏而來。至於今生，聞
<lb n="1006b19" ed="T"/>即發悟，一時頓畢。以實而論，是亦先悟後修之
<lb n="1006b20" ed="T"/>機也。則而此頓、漸兩門，是千聖軌轍也。則從
<lb n="1006b21" ed="T"/>上諸聖，莫不先悟後修，因修乃證。</p><p xml:id="pT48p1006b2114" cb:place="inline">「所言神通
<lb n="1006b22" ed="T"/>變化，依悟而修，漸熏所現，非謂悟時即發現
<lb n="1006b23" ed="T"/>也。如經云：『理即頓悟，乘悟併消；事非頓除，因
<lb n="1006b24" ed="T"/>次第盡。』故圭峯深明先悟後修之義，曰：『識氷
<lb n="1006b25" ed="T"/>池而全水，借陽氣以鎔消；悟凡夫而即佛，資
<lb n="1006b26" ed="T"/>法力以熏修。氷消則水流潤，方呈溉滌之功；
<lb n="1006b27" ed="T"/>妄盡則心虛通，應現通光之用。』是如事上神
<lb n="1006b28" ed="T"/>通變化，非一日之能成，乃漸熏而發現也。況
<lb n="1006b29" ed="T"/>事上神通，於達人分上，猶為妖怪之事，亦是
<pb n="1006c" ed="T" xml:id="T48.2020.1006c"/>
<lb n="1006c01" ed="T"/>聖末邊事，雖或現之，不可要用。今時迷癡輩，
<lb n="1006c02" ed="T"/>妄謂一念悟時，即隨現無量妙用，神通變化。
<lb n="1006c03" ed="T"/>若作是解，所謂不知先後，亦不分本末也。既
<lb n="1006c04" ed="T"/>不知先後本末，欲求佛道，如將方木逗圓孔
<lb n="1006c05" ed="T"/>也，豈非大錯。既不知方便，故作懸崖之想，自
<lb n="1006c06" ed="T"/>生退屈，斷佛種性者，不為不多矣。既自未明，
<lb n="1006c07" ed="T"/>亦未信他。既有解悟處，見無神通者，乃生輕
<lb n="1006c08" ed="T"/>慢，欺賢誑聖，良可悲哉！」</p><p xml:id="pT48p1006c0810" cb:place="inline">問：「汝言頓悟、漸修兩
<lb n="1006c09" ed="T"/>門，千聖軌轍也。悟既頓悟，何假漸修？修若漸
<lb n="1006c10" ed="T"/>修，何言頓悟？頓、漸二義，更為宣說，令絕餘疑。」</p>
<lb n="1006c11" ed="T"/><p xml:id="pT48p1006c1101">答：「頓悟者，凡夫迷時，四大為身，妄想為心，不
<lb n="1006c12" ed="T"/>知自性是真法身，不知自己<anchor xml:id="nkr_note_add_1006c1201" n="1006c1201"/><anchor xml:id="beg1006c1201" n="1006c1201"/>靈<anchor xml:id="end1006c1201"/>知是真佛也。
<lb n="1006c13" ed="T"/>心外覓佛，波波浪走。忽被善知識指爾入路，
<lb n="1006c14" ed="T"/>一念迴光，見自本性。而此性地，元無煩惱，無
<lb n="1006c15" ed="T"/>漏智性，本自具足，即與諸佛，分毫不殊，故云
<lb n="1006c16" ed="T"/>頓悟也。漸修者，頓悟本性，與佛無殊；無始習
<lb n="1006c17" ed="T"/>氣，難卒頓除。故依悟而修，漸熏功成，長養聖
<lb n="1006c18" ed="T"/>胎，久久成聖，故云漸修也。比如孩子初生之
<lb n="1006c19" ed="T"/>日，諸根具足，與他無異，然其力未充，頗經歲
<lb n="1006c20" ed="T"/>月，方始成人。」</p><p xml:id="pT48p1006c2006" cb:place="inline">問：「作何方便，一念迴機，便悟自
<lb n="1006c21" ed="T"/>性？」</p><p xml:id="pT48p1006c2102" cb:place="inline">答：「只汝自心，更作什麼方便？若作方便，更
<lb n="1006c22" ed="T"/>求解會，比如有人，不見自眼，以謂無眼，更欲
<lb n="1006c23" ed="T"/>求見。既是自眼，如何更見？若知不失，即為見
<lb n="1006c24" ed="T"/>眼，更無求見之心，豈有不見之想？自己<anchor xml:id="nkr_note_add_1006c2401" n="1006c2401"/><anchor xml:id="beg1006c2401" n="1006c2401"/>靈<anchor xml:id="end1006c2401"/>知，
<lb n="1006c25" ed="T"/>亦復如是。既是自心，何更求會？若欲求會，便
<lb n="1006c26" ed="T"/>會不得。但知不會，是即見性。」</p><p xml:id="pT48p1006c2612" cb:place="inline">問：「上上之人，聞
<lb n="1006c27" ed="T"/>即易會。中下之人，不無疑惑。更說方便，令迷
<lb n="1006c28" ed="T"/>者趣入。」</p><p xml:id="pT48p1006c2804" cb:place="inline">答：「道不屬知不知。汝除却將迷待悟
<lb n="1006c29" ed="T"/>之心，聽我言說。諸法如夢，亦如幻化，故妄念
<pb n="1007a" ed="T" xml:id="T48.2020.1007a"/>
<lb n="1007a01" ed="T"/>本寂，塵境本空。諸法皆空之處<anchor xml:id="nkr_note_add_1007a0101" n="1007a0101"/><anchor xml:id="beg1007a0101" n="1007a0101"/>靈<anchor xml:id="end1007a0101"/>知不昧，即
<lb n="1007a02" ed="T"/>此空寂<anchor xml:id="nkr_note_add_1007a0201" n="1007a0201"/><anchor xml:id="beg1007a0201" n="1007a0201"/>靈<anchor xml:id="end1007a0201"/>知之心，是汝本來面目，亦是三世
<lb n="1007a03" ed="T"/>諸佛、歷代祖師、天下善知識，密密相傳底法印
<lb n="1007a04" ed="T"/>也。若悟此心，真所謂不踐階梯徑登佛地。步
<lb n="1007a05" ed="T"/>步超三界，歸家頓絕疑，便與人天為師，悲智
<lb n="1007a06" ed="T"/>相資，具足二利，堪受人天供養，日消萬兩黃
<lb n="1007a07" ed="T"/>金。汝若如是，真大丈夫，一生能事已畢矣！」</p><p xml:id="pT48p1007a0717" cb:place="inline">問：
<lb n="1007a08" ed="T"/>「據吾分上，何者是空寂<anchor xml:id="nkr_note_add_1007a0801" n="1007a0801"/><anchor xml:id="beg1007a0801" n="1007a0801"/>靈<anchor xml:id="end1007a0801"/>知之心耶？」</p><p xml:id="pT48p1007a0815" cb:place="inline">答：「汝今
<lb n="1007a09" ed="T"/>問我者，是汝空寂<anchor xml:id="nkr_note_add_1007a0901" n="1007a0901"/><anchor xml:id="beg1007a0901" n="1007a0901"/>靈<anchor xml:id="end1007a0901"/>知之心。何不返照，猶為
<lb n="1007a10" ed="T"/>外覓？我今據汝分上，直指本心，令汝便悟，汝
<lb n="1007a11" ed="T"/>須淨心聽我言說。從朝至暮，十二時中，或見
<lb n="1007a12" ed="T"/>或聞，或笑或語，或瞋或喜，或是或非，種種施
<lb n="1007a13" ed="T"/>為運轉，且道畢竟是誰，能伊麼運轉施為耶？
<lb n="1007a14" ed="T"/>若言色身運轉，何故有人一念命終，都未壞
<lb n="1007a15" ed="T"/>爛，即眼不自見、耳不能聞、鼻不辨香、舌不談
<lb n="1007a16" ed="T"/>論、身不動搖、手不執捉、足不運奔耶？是知，能
<lb n="1007a17" ed="T"/>見聞動作，必是汝本心，不是汝色身也。況此
<lb n="1007a18" ed="T"/>色身，四大性空，如鏡中像，亦如水月，豈能了
<lb n="1007a19" ed="T"/>了常知，明明不昧，感而遂通，恒沙妙用也。故
<lb n="1007a20" ed="T"/>云：『神通并妙用，運水及搬柴。』且入理多端，指
<lb n="1007a21" ed="T"/>汝一門，令汝還源。汝還聞鴉鳴鵲噪之聲麼？」</p>
<lb n="1007a22" ed="T"/><p xml:id="pT48p1007a2201">曰：「聞。」</p><p xml:id="pT48p1007a2203" cb:place="inline">曰：「汝返聞汝聞性，還有許多聲麼？」</p><p xml:id="pT48p1007a2216" cb:place="inline">曰：「到
<lb n="1007a23" ed="T"/>這裏，一切聲，一切分別，俱不可得。」</p><p xml:id="pT48p1007a2314" cb:place="inline">曰：「奇哉！奇
<lb n="1007a24" ed="T"/>哉！此是觀音入理之門。我更問爾。爾道：『到這
<lb n="1007a25" ed="T"/>裏一切聲，一切分別，總不可得。』既不可得，當伊
<lb n="1007a26" ed="T"/>麼時，莫是虛空麼？」</p><p xml:id="pT48p1007a2608" cb:place="inline">曰：「元來不空，明明不昧。」</p><p xml:id="pT48p1007a2617" cb:place="inline">曰：
<lb n="1007a27" ed="T"/>「作麼生是不空之體？」</p><p xml:id="pT48p1007a2709" cb:place="inline">曰：「亦無相貌，言之不可及。」</p>
<lb n="1007a28" ed="T"/><p xml:id="pT48p1007a2801">曰：「此是諸佛諸祖壽命，更莫疑也！既無相貌，還
<lb n="1007a29" ed="T"/>有大小麼？既無大小，還有邊際麼？無邊際，故
<pb n="1007b" ed="T" xml:id="T48.2020.1007b"/>
<lb n="1007b01" ed="T"/>無內外。無內外，故無遠近。無遠近，故無彼此。
<lb n="1007b02" ed="T"/>無彼此，則無往來。無往來，則無生死。無生死，
<lb n="1007b03" ed="T"/>則無古今。無古今，則無迷悟。無迷悟，則無凡
<lb n="1007b04" ed="T"/>聖。無凡聖，則無染淨。無染淨，則無是非。無是
<lb n="1007b05" ed="T"/>非，則一切名言俱不可得。既總無如是一切根
<lb n="1007b06" ed="T"/>境、一切妄念，乃至種種相貌、種種名言，俱不
<lb n="1007b07" ed="T"/>可得，此豈非本來空寂，本來無物也？然諸法
<lb n="1007b08" ed="T"/>皆空之處<anchor xml:id="nkr_note_add_1007b0801" n="1007b0801"/><anchor xml:id="beg1007b0801" n="1007b0801"/>靈<anchor xml:id="end1007b0801"/>知不昧，不同無情，性自神解。此
<lb n="1007b09" ed="T"/>是汝空寂<anchor xml:id="nkr_note_add_1007b0901" n="1007b0901"/><anchor xml:id="beg1007b0901" n="1007b0901"/>靈<anchor xml:id="end1007b0901"/>知、清淨心體。而此清淨空寂之
<lb n="1007b10" ed="T"/>心，是三世諸佛勝淨明心，亦是眾生本源覺
<lb n="1007b11" ed="T"/>性。悟此而守之者，坐一如而不動解脫；迷此
<lb n="1007b12" ed="T"/>而背之者，往六趣而長劫輪迴。故云：『迷一心
<lb n="1007b13" ed="T"/>而往六趣者，去也、動也；悟法界而復一心者，來
<lb n="1007b14" ed="T"/>也、靜也。』雖迷悟之有殊，乃本源則一也。所以
<lb n="1007b15" ed="T"/>云：『所言法者，謂眾生心。』而此空寂之心，在聖
<lb n="1007b16" ed="T"/>而不增，在凡而不減。故云：『在聖智而不耀，隱
<lb n="1007b17" ed="T"/>凡心而不昧。』既不增於聖，不少於凡，佛祖奚
<lb n="1007b18" ed="T"/>以異於人？而所以異於人者，能自護心念耳。
<lb n="1007b19" ed="T"/>汝若信得及，疑情頓息，出丈夫之志，發真正
<lb n="1007b20" ed="T"/>見解，親嘗其味，自到自肯之地，則是為修心
<lb n="1007b21" ed="T"/>人，解悟處也，更無階級次第，故云頓也。如云
<lb n="1007b22" ed="T"/>於信因中契諸佛果德，分毫不殊，方成信也。」</p>
<lb n="1007b23" ed="T"/><p xml:id="pT48p1007b2301">問：「既悟此理，更無階級，何假後修，漸熏漸成
<lb n="1007b24" ed="T"/>耶？」</p><p xml:id="pT48p1007b2402" cb:place="inline">答：「悟後漸修之義，前已具說，而復疑情未
<lb n="1007b25" ed="T"/>釋，不妨重說。汝須淨心，諦聽諦聽。凡夫無始
<lb n="1007b26" ed="T"/>曠大劫來，至於今日，流轉五道，生來死去，堅
<lb n="1007b27" ed="T"/>執我相，妄想顛倒，無明種習，久與成性，雖到
<lb n="1007b28" ed="T"/>今生，頓悟自性本來空寂，與佛無殊，而此舊
<lb n="1007b29" ed="T"/>習，卒難除斷。故逢逆順境，瞋喜是非，熾然起
<pb n="1007c" ed="T" xml:id="T48.2020.1007c"/>
<lb n="1007c01" ed="T"/>滅，客塵煩惱，與前無異。若不以般若中功著
<lb n="1007c02" ed="T"/>力，焉能對治無明，得到大休大歇之地？如云：
<lb n="1007c03" ed="T"/>『頓悟雖同佛，多生習氣深；風停波尚湧，理現
<lb n="1007c04" ed="T"/>念猶侵。』又杲禪師云：『往往利根之輩，不費多
<lb n="1007c05" ed="T"/>力打發此事，便生容易之心，更不修治，日久
<lb n="1007c06" ed="T"/>月深，依前流浪，未免輪迴。』則豈可以一期所
<lb n="1007c07" ed="T"/>悟，便撥置後修耶！故悟後長須照察，妄念忽
<lb n="1007c08" ed="T"/>起，都不隨之；損之又損，以至無為，方始究竟。
<lb n="1007c09" ed="T"/>『天下善知識，悟後牧牛行』是也。雖有後修，已
<lb n="1007c10" ed="T"/>先頓悟妄念本空，心性本淨，於惡斷，斷而無
<lb n="1007c11" ed="T"/>斷；於善修，修而無修，此乃真修真斷矣。故云：
<lb n="1007c12" ed="T"/>『雖備修萬行，唯以無念為宗。』圭峯總判先悟
<lb n="1007c13" ed="T"/>後修之義云：『頓悟此性，元無煩惱；無漏智性，
<lb n="1007c14" ed="T"/>本自具足，與佛無殊。依此而修者，是名最上
<lb n="1007c15" ed="T"/>乘禪，亦名如來清淨禪也。』若能念念修習，自
<lb n="1007c16" ed="T"/>然漸得百千三昧。達磨門下轉展相傳者，是
<lb n="1007c17" ed="T"/>此禪也。則頓悟漸修之義，如車二輪，闕一不
<lb n="1007c18" ed="T"/>可。</p><p xml:id="pT48p1007c1802" cb:place="inline">「或者不知善惡性空，堅坐不動，捺伏身心，
<lb n="1007c19" ed="T"/>如石壓草，以為修心，是大惑矣。故云：『聲聞心
<lb n="1007c20" ed="T"/>心斷惑，能斷之心是賊。』但諦觀殺盜淫妄，從
<lb n="1007c21" ed="T"/>性而起，起即無起，當處便寂，何須更斷。所以
<lb n="1007c22" ed="T"/>云：『不怕念起，唯恐覺遲。』又云：『念起即覺，覺之
<lb n="1007c23" ed="T"/>即無。』故悟人分上，雖有客塵煩惱，俱成醍醐。
<lb n="1007c24" ed="T"/>但照惑無本，空華三界，如風卷煙；幻化六塵，
<lb n="1007c25" ed="T"/>如湯消氷。若能如是念念修習，不忘照顧定
<lb n="1007c26" ed="T"/>慧等持，則愛惡自然淡薄，悲智自然增明，辠
<lb n="1007c27" ed="T"/>業自然斷除，功行自然增進。煩惱盡時，生死
<lb n="1007c28" ed="T"/>即絕。若微細流注永斷，圓覺大智，朗然獨存，
<lb n="1007c29" ed="T"/>即現千百億化身，於十方國中，赴感應機，似
<pb n="1008a" ed="T" xml:id="T48.2020.1008a"/>
<lb n="1008a01" ed="T"/>月現九霄，影分萬水，應用無窮，度有緣眾生，
<lb n="1008a02" ed="T"/>快樂無憂，名之為大覺世尊。」</p><p xml:id="pT48p1008a0212" cb:place="inline">問：「後修門中，定
<lb n="1008a03" ed="T"/>慧等持之義，實未明了，更為宣說，委示開迷，
<lb n="1008a04" ed="T"/>引入解脫之門。」</p><p xml:id="pT48p1008a0407" cb:place="inline">答：「若設法義，入理千門，莫非
<lb n="1008a05" ed="T"/>定慧。取其綱要，則但自性上體用二義，前所
<lb n="1008a06" ed="T"/>謂空寂<anchor xml:id="nkr_note_add_1008a0601" n="1008a0601"/><anchor xml:id="beg1008a0601" n="1008a0601"/>靈<anchor xml:id="end1008a0601"/>知是也。定是體，慧是用也。即體之
<lb n="1008a07" ed="T"/>用故，慧不離定；即用之體故，定不離慧。定則
<lb n="1008a08" ed="T"/>慧故，寂而常知；慧則定故，知而常寂。如曹溪
<lb n="1008a09" ed="T"/>云：『心地無亂自性定，心地無癡自性慧。』若悟
<lb n="1008a10" ed="T"/>如是，任運寂知，遮炤無二，則是為頓門箇者
<lb n="1008a11" ed="T"/>雙修定慧也。</p><p xml:id="pT48p1008a1106" cb:place="inline">「若言先以寂寂，治於緣慮；後以
<lb n="1008a12" ed="T"/>惺惺，治於昏住。先後對治，均調昏亂，以入於
<lb n="1008a13" ed="T"/>靜者，是為漸門劣機所行也。雖云惺寂等持，
<lb n="1008a14" ed="T"/>未免取靜為行，則豈為了事人，不離本寂本
<lb n="1008a15" ed="T"/>知任運雙修者也？故曹溪云：『自悟修行，不在
<lb n="1008a16" ed="T"/>於靜。』若靜先後，即是迷人。則達人分上，定慧
<lb n="1008a17" ed="T"/>等持之義，不落功用，元自無為，更無特地時
<lb n="1008a18" ed="T"/>節。見色聞聲時但伊麼，著衣喫飯時但伊麼，
<lb n="1008a19" ed="T"/>屙屎送尿時但伊麼，對人接話時但伊麼；乃
<lb n="1008a20" ed="T"/>至行住坐臥、或語或默、或喜或怒、一切時中，
<lb n="1008a21" ed="T"/>一一如是。似虛舟駕浪，隨高隨下，如流水轉
<lb n="1008a22" ed="T"/>山，遇曲遇直，而心心無知。今日騰騰任運，明
<lb n="1008a23" ed="T"/>日任運騰騰。隨順眾緣，無障無礙；於善於惡，
<lb n="1008a24" ed="T"/>不斷不修。質直無偽，視聽尋常，則絕一塵而
<lb n="1008a25" ed="T"/>作對，何勞遣蕩之功；無一念而生情，不假忘
<lb n="1008a26" ed="T"/>緣之力。</p><p xml:id="pT48p1008a2604" cb:place="inline">「然障濃習重、觀劣心浮，無明之力大，
<lb n="1008a27" ed="T"/>般若之力小，於善惡境界，未免被動靜互換，
<lb n="1008a28" ed="T"/>心不恬淡者，不無忘緣遣蕩功夫矣。如云：『六
<lb n="1008a29" ed="T"/>根攝境，心不隨緣謂之定；心境俱空，炤鑑無
<pb n="1008b" ed="T" xml:id="T48.2020.1008b"/>
<lb n="1008b01" ed="T"/>惑謂之慧。』此雖隨相門定慧，漸門劣機所行
<lb n="1008b02" ed="T"/>也，對治門中不可無也。若掉舉熾盛，則先以
<lb n="1008b03" ed="T"/>定門，稱理攝散，心不隨緣，契乎本寂；若昏沈
<lb n="1008b04" ed="T"/>尤多，則次以慧門，擇法觀空，照鑑無惑，契乎
<lb n="1008b05" ed="T"/>本知。以定治乎亂想，以慧治乎無記，動靜相
<lb n="1008b06" ed="T"/>亡，對治功終，則對境而念念歸宗，遇緣而心
<lb n="1008b07" ed="T"/>心契道，任運雙修，方為無事人。若如是，則真
<lb n="1008b08" ed="T"/>可謂定慧等持，明見佛性者也。」</p><p xml:id="pT48p1008b0813" cb:place="inline">問：「據汝所判，
<lb n="1008b09" ed="T"/>悟後修門中，定慧等持之義有二種：一、自性
<lb n="1008b10" ed="T"/>定慧，二、隨相定慧。自性門則曰任運寂知，元
<lb n="1008b11" ed="T"/>自無為，絕一塵而作對，何勞遣蕩之功，無一
<lb n="1008b12" ed="T"/>念而生情，不假忘緣之力。判云此是頓門，箇
<lb n="1008b13" ed="T"/>者不離自性，定慧等持也。隨相門則曰稱理
<lb n="1008b14" ed="T"/>攝散，擇法觀空，均調昏亂，以入無為。判云此
<lb n="1008b15" ed="T"/>是漸門，劣機所行也。為兩門定慧，不無疑焉。
<lb n="1008b16" ed="T"/>若言一人所行也，為復先依自性門定慧雙
<lb n="1008b17" ed="T"/>修，然後更用隨相門對治之功耶？為復先依
<lb n="1008b18" ed="T"/>隨相門均調昏亂，然後以入自性門耶？若先
<lb n="1008b19" ed="T"/>依自性定慧，則任運寂知，更無對治之功，何
<lb n="1008b20" ed="T"/>須更取隨相門定慧耶？如將皓玉彫文喪德。
<lb n="1008b21" ed="T"/>若先以隨相門定慧，對治功成，然後趣於自
<lb n="1008b22" ed="T"/>性門，則宛是漸門中劣機，悟前漸熏也。豈云
<lb n="1008b23" ed="T"/>頓門箇者先悟後修，用無功之功也？若一時
<lb n="1008b24" ed="T"/>無前後，則二門定慧，頓漸有異，如何一時並
<lb n="1008b25" ed="T"/>行也？則頓門箇者，依自性門，任運亡功；漸門
<lb n="1008b26" ed="T"/>劣機，趣隨相門，對治勞功。二門之機，頓漸不
<lb n="1008b27" ed="T"/>同，優劣皎然。云何先悟後修門中並釋二種
<lb n="1008b28" ed="T"/>耶？請為通會，令絕疑情。」</p><p xml:id="pT48p1008b2810" cb:place="inline">答：「所釋皎然，汝自生
<lb n="1008b29" ed="T"/>疑，隨言生解，轉生疑惑。得意忘言，不勞致詰。
<pb n="1008c" ed="T" xml:id="T48.2020.1008c"/>
<lb n="1008c01" ed="T"/>若就兩門各判所行，則修自性定慧者，此是
<lb n="1008c02" ed="T"/>頓門。用無功之功，並運雙寂，自修自性，自成佛
<lb n="1008c03" ed="T"/>道者也。修隨相門定慧者，此是未悟前，漸門
<lb n="1008c04" ed="T"/>劣機，用對治之功，心心斷惑，取靜為行者。而
<lb n="1008c05" ed="T"/>此二門所行，頓漸各異，不可參亂也。</p><p xml:id="pT48p1008c0515" cb:place="inline">「然悟後
<lb n="1008c06" ed="T"/>修門中，兼論隨相門中對治者，非全取漸機
<lb n="1008c07" ed="T"/>所行也。取其方便，假道托宿而已。何故？於此
<lb n="1008c08" ed="T"/>頓門，亦有機勝者，亦有機劣者，不可一例判
<lb n="1008c09" ed="T"/>其行李也。若煩惱淡薄，身心輕安，於善離善，
<lb n="1008c10" ed="T"/>於惡離惡，不動八風，寂然三受者，依自性定
<lb n="1008c11" ed="T"/>慧，任運雙修，天真無作，動靜常禪，成就自然
<lb n="1008c12" ed="T"/>之理，何假隨相門對治之義也；無病不求藥。</p>
<lb n="1008c13" ed="T"/><p xml:id="pT48p1008c1301">「雖先頓悟，煩惱濃厚，習氣堅重，對境而念念
<lb n="1008c14" ed="T"/>生情，遇緣而心心作對，被他昏亂死殺，昧却
<lb n="1008c15" ed="T"/>寂知常然者，即借隨相門定慧，不忘對治，均
<lb n="1008c16" ed="T"/>調昏亂，以入無為，即其宜矣。雖借對治功夫，
<lb n="1008c17" ed="T"/>暫調習氣，以先頓悟心性本淨、煩惱本空故，
<lb n="1008c18" ed="T"/>即不落漸門劣機污染修也。何者？修在悟前，
<lb n="1008c19" ed="T"/>則雖用功不忘，念念熏修，著著生疑，未能無
<lb n="1008c20" ed="T"/>礙。如有一物礙在胸中，不安之相，常現在前。
<lb n="1008c21" ed="T"/>日久月深，對治功熟，則身心客塵，恰似輕安。
<lb n="1008c22" ed="T"/>雖復輕安，疑根未斷，如石壓草，猶於生死界
<lb n="1008c23" ed="T"/>不得自在。故云修在悟前，非真修也。</p><p xml:id="pT48p1008c2315" cb:place="inline">「悟人分
<lb n="1008c24" ed="T"/>上，雖有對治方便，念念無疑，不落污染，日久
<lb n="1008c25" ed="T"/>月深，自然契合。天真妙性，任運寂知，念念攀
<lb n="1008c26" ed="T"/>緣一切境，心心永斷諸煩惱，不離自性，定慧
<lb n="1008c27" ed="T"/>等持，成就無上菩提，與前幾勝更無差別。則
<lb n="1008c28" ed="T"/>隨相門定慧，雖是漸機所行，於悟人分上，可
<lb n="1008c29" ed="T"/>謂點鐵成金。若知如是，則豈以二門定慧有
<pb n="1009a" ed="T" xml:id="T48.2020.1009a"/>
<lb n="1009a01" ed="T"/>先後次第二見之疑乎？</p><p xml:id="pT48p1009a0110" cb:place="inline">「願諸修道之人，研味
<lb n="1009a02" ed="T"/>此語，更莫狐疑，自生退屈。若具丈夫之志，求
<lb n="1009a03" ed="T"/>無上菩提者，捨此奚以哉！切莫執文，直須了
<lb n="1009a04" ed="T"/>義，一一歸就自己，契合本宗，則無師之智自
<lb n="1009a05" ed="T"/>然現前，天真之理了然不昧，成就慧身不由
<lb n="1009a06" ed="T"/>他悟。而此妙旨，雖是諸人分上，若非夙植般
<lb n="1009a07" ed="T"/>若種智大乘根器者，不能一念而生正信；豈
<lb n="1009a08" ed="T"/>徒不信，亦乃謗讟，返招無間者，比比有之。雖
<lb n="1009a09" ed="T"/>不信受，一經於耳，暫時結緣，其功厥德，不可稱
<lb n="1009a10" ed="T"/>量。如《唯心訣》云：『聞而不信，尚結佛種之因；學
<lb n="1009a11" ed="T"/>而不成，猶益人天之福，不失成佛之正因。』況
<lb n="1009a12" ed="T"/>聞而信，學而成，守護不忘者，其功德豈能度
<lb n="1009a13" ed="T"/>量！</p><p xml:id="pT48p1009a1302" cb:place="inline">「追念過去輪迴之業，不知其幾千劫，隨黑
<lb n="1009a14" ed="T"/>闇，入無間，受種種苦，又不知其幾何。而欲求
<lb n="1009a15" ed="T"/>佛道，不逢善友，長劫沈淪，冥冥無覺，造諸惡
<lb n="1009a16" ed="T"/>業。時或一思，不覺長吁！其可放緩，再受前殃？
<lb n="1009a17" ed="T"/>又不知誰復使我今值人生，為萬物之<anchor xml:id="nkr_note_add_1009a1701" n="1009a1701"/><anchor xml:id="beg1009a1701" n="1009a1701"/>靈<anchor xml:id="end1009a1701"/>，不昧
<lb n="1009a18" ed="T"/>修真之路。實謂盲龜遇木，纖芥投鍼，其為慶
<lb n="1009a19" ed="T"/>幸，曷勝道哉！我今若自生退屈，或生懈怠，而
<lb n="1009a20" ed="T"/>恒常望後，須臾失命，退墮惡趣，受諸苦痛之
<lb n="1009a21" ed="T"/>時，雖欲願聞一句佛法，信解受持，欲免辛酸，
<lb n="1009a22" ed="T"/>豈可復得乎？及到臨危，悔無所益。願諸修道
<lb n="1009a23" ed="T"/>之人，莫生放逸，莫著貪淫，如救頭然，不忘照
<lb n="1009a24" ed="T"/>顧。無常迅速，身如朝露，命若西光，今日雖存，
<lb n="1009a25" ed="T"/>明亦難保。切須在意，切須在意！</p><p xml:id="pT48p1009a2513" cb:place="inline">「且憑世間有
<lb n="1009a26" ed="T"/>為之善，亦可免三途苦輪，於天上人間，得殊
<lb n="1009a27" ed="T"/>勝果報，受諸快樂。況此最上乘甚深法門，暫
<lb n="1009a28" ed="T"/>時生信，所成功德，不可以比喻說其小分。如
<lb n="1009a29" ed="T"/>經云：『若人以三千大千世間七寶，布施供養
<pb n="1009b" ed="T" xml:id="T48.2020.1009b"/>
<lb n="1009b01" ed="T"/>爾所世界眾生，皆得充滿。又教化爾所世界
<lb n="1009b02" ed="T"/>一切眾生，令得四果，其功德無量無邊。不如
<lb n="1009b03" ed="T"/>一食頃，正思此法，所獲功德。』是知我此法門
<lb n="1009b04" ed="T"/>最尊最貴，於諸功德，比況不及。故經云：『一念
<lb n="1009b05" ed="T"/>淨心是道場，勝造恒沙七寶塔。寶塔畢竟碎
<lb n="1009b06" ed="T"/>為塵，一念淨心成正覺。』願諸修道之人，研味
<lb n="1009b07" ed="T"/>此語，切須在意。此身不向今生度，更待何生
<lb n="1009b08" ed="T"/>度此身！今若不修，萬劫差違。今若彊修難修
<lb n="1009b09" ed="T"/>之行，漸得不難，功行自進。」</p><p xml:id="pT48p1009b0911" cb:place="inline">嗟夫！今時人，飢逢
<lb n="1009b10" ed="T"/>王饍，不知下口；病遇醫王，不知服藥。不曰如
<lb n="1009b11" ed="T"/>之何、如之何者，吾<anchor xml:id="nkr_note_add_1009b1101" n="1009b1101"/><anchor xml:id="beg1009b1101" n="1009b1101"/>末<anchor xml:id="end1009b1101"/>如之何也已矣！且世間
<lb n="1009b12" ed="T"/>有為之事，其狀可見，其功可驗，人得一事，歎
<lb n="1009b13" ed="T"/>其希有。我此心宗，無形可觀，無狀可見，言語
<lb n="1009b14" ed="T"/>道斷，心行處滅。故天魔外道，毀謗無門；釋梵
<lb n="1009b15" ed="T"/>諸天，稱讚不及；況凡夫淺識之流，其能髣髴？
<lb n="1009b16" ed="T"/>悲夫！井鼃焉知滄海之闊，野干何能師子之
<lb n="1009b17" ed="T"/>吼？故知末法世中，聞此法門，生希有想，信解
<lb n="1009b18" ed="T"/>受持者，已於無量劫中，承事諸聖，植諸善根，
<lb n="1009b19" ed="T"/>深結般若正因，最上根性也。故《金剛經》云：「於
<lb n="1009b20" ed="T"/>此章句，能生信心者，當知已於無量佛所，種
<lb n="1009b21" ed="T"/>諸善根。」又云：「為發大乘者說，為發最上乘者
<lb n="1009b22" ed="T"/>說。」願諸求道之人，莫生怯弱，須發勇猛之心，
<lb n="1009b23" ed="T"/>宿劫善因，未可知也。若不信殊勝，甘為下劣，
<lb n="1009b24" ed="T"/>生艱阻之想，今不修之，則縱有宿世善根，今
<lb n="1009b25" ed="T"/>斷之故，彌在其難，展轉遠矣。今既到寶所，不
<lb n="1009b26" ed="T"/>可空手而還。一失人身，萬劫難復，請須慎之！
<lb n="1009b27" ed="T"/>豈有智者，知其寶所，反不求之，長怨孤貧。若
<lb n="1009b28" ed="T"/>欲獲寶，放下皮囊！</p>
<lb n="1009b29" ed="T"/><cb:juan n="001" fun="close"><cb:jhead>高麗國普照禪師修心訣</cb:jhead></cb:juan></cb:div>
</body>
<back>
<cb:div type="apparatus">
<head>校注</head>
<p>
<app from="#beg1006c1201" to="#end1006c1201"><lem wit="#wit.cbeta" resp="#resp3">靈</lem><rdg wit="#wit.orig">虛</rdg></app>
<app from="#beg1006c2401" to="#end1006c2401"><lem wit="#wit.cbeta" resp="#resp3">靈</lem><rdg wit="#wit.orig">虛</rdg></app>
<app from="#beg1007a0101" to="#end1007a0101"><lem wit="#wit.cbeta" resp="#resp3">靈</lem><rdg wit="#wit.orig">虛</rdg></app>
<app from="#beg1007a0201" to="#end1007a0201"><lem wit="#wit.cbeta" resp="#resp3">靈</lem><rdg wit="#wit.orig">虛</rdg></app>
<app from="#beg1007a0801" to="#end1007a0801"><lem wit="#wit.cbeta" resp="#resp3">靈</lem><rdg wit="#wit.orig">虛</rdg></app>
<app from="#beg1007a0901" to="#end1007a0901"><lem wit="#wit.cbeta" resp="#resp3">靈</lem><rdg wit="#wit.orig">虛</rdg></app>
<app from="#beg1007b0801" to="#end1007b0801"><lem wit="#wit.cbeta" resp="#resp3">靈</lem><rdg wit="#wit.orig">虛</rdg></app>
<app from="#beg1007b0901" to="#end1007b0901"><lem wit="#wit.cbeta" resp="#resp3">靈</lem><rdg wit="#wit.orig">虛</rdg></app>
<app from="#beg1008a0601" to="#end1008a0601"><lem wit="#wit.cbeta" resp="#resp3">靈</lem><rdg wit="#wit.orig">虛</rdg></app>
<app from="#beg1009a1701" to="#end1009a1701"><lem wit="#wit.cbeta" resp="#resp3">靈</lem><rdg wit="#wit.orig">虛</rdg></app>
<app from="#beg1009b1101" to="#end1009b1101"><lem wit="#wit.cbeta" resp="#resp4">末<note type="cf1">J29nB239_p0540b12</note><note type="cf2">《論語注疏解經．衞靈公第15》卷15，p. 139（漢籍電子文獻資料庫）</note></lem><rdg wit="#wit.orig">未</rdg></app>
</p>
</cb:div>
<cb:div type="taisho-notes">
<head>大正藏 校注</head>
<p>
<note n="1005001" resp="#resp2" type="orig" place="foot text" target="#nkr_note_orig_1005001">【原】增上寺報恩藏明本</note>
</p>
</cb:div>
<cb:div type="add-notes">
<head>新增校注</head>
<p>
<note n="1006c1201" resp="#resp1" type="add" target="#nkr_note_add_1006c1201">靈【CB】，虛【大】</note>
<note n="1006c2401" resp="#resp1" type="add" target="#nkr_note_add_1006c2401">靈【CB】，虛【大】</note>
<note n="1007a0101" resp="#resp1" type="add" target="#nkr_note_add_1007a0101">靈【CB】，虛【大】</note>
<note n="1007a0201" resp="#resp1" type="add" target="#nkr_note_add_1007a0201">靈【CB】，虛【大】</note>
<note n="1007a0801" resp="#resp1" type="add" target="#nkr_note_add_1007a0801">靈【CB】，虛【大】</note>
<note n="1007a0901" resp="#resp1" type="add" target="#nkr_note_add_1007a0901">靈【CB】，虛【大】</note>
<note n="1007b0801" resp="#resp1" type="add" target="#nkr_note_add_1007b0801">靈【CB】，虛【大】</note>
<note n="1007b0901" resp="#resp1" type="add" target="#nkr_note_add_1007b0901">靈【CB】，虛【大】</note>
<note n="1008a0601" resp="#resp1" type="add" target="#nkr_note_add_1008a0601">靈【CB】，虛【大】</note>
<note n="1009a1701" resp="#resp1" type="add" target="#nkr_note_add_1009a1701">靈【CB】，虛【大】</note>
<note n="1009b1101" resp="#resp1" type="add" cb:note_key="T48.1009b11.08" target="#nkr_note_add_1009b1101">末【CB】，未【大】</note>
</p>
</cb:div>
</back></text></TEI>